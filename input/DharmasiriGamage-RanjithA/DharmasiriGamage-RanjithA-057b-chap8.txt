097 - ධර්මසිරි ගමගේ නිර්මාණ සංදීපනී

ගුරු තරුව

සෙනරත් බන්ධුනාථ දසනායක

දාවල් හිරු ළිපේ ගිනියම් වැලි පොළොව
සුළඟ ද නිසොල්මන් වූ නිරුදක කතර
කෙම් බිම් ඉසව් සොය සොය ගිය පෙර දවස 
රෑ කල අහස් ගැබ මතු වූ මඟ තරුව

නොමිනිස් රකුසු ඇස් අඳුරේ ඉඟි මරන 
වළකා ගොදුරු ලොබකට දත් විලිස්සන
හසරක් නොදිසි කතරේ මං ඉම් හැඳින
ගැල් පෙළැ පෙර ගමන් ගිය බෝසත් නයුව

පවස නිවාලන දිය බිඳුවක් සෞයන
මිරිඟු දිය ම හඹනා ඉන් විඩා  වෙන
දිනෙක අපව මුදවා පිරිපතින් දු
පොළෝ ගැබින් මතු වූ ඊතණ පඳුර
