0059 - බඹර කවි

සුරංගනා  කතා  වර්තමානයේ වෙනස් කර මනෝ විද්‍යාත්මක ආකාරයෙන් නිර්මාණශීලීව ඉදිරිපත් කර ඇත (ජිනදාස, 2014:114).
2.1.4. ප්‍රාචීන වාදී නිර්මාණ චින්තනය සහ ප්‍රතිචීන වාදී නිර්මාණ චින්තනය

මෙය ඓතිහාසික සංකල්පයකි. ප්‍රාචීන වාදය (Orientalism) සහ ප්‍රතිචීන වාදය (Occident) නමින් ද හඳුන්වයි. එනම් පෙරදිග සහ අපරදිග සංකල්ප දෙකකි. ප්‍රාචීනවාදී සාහිත්යික චින්තාවන් හා නිර්මාණයෙන් ප්‍රාචීන පුරාණෝක්තිය සහ ආගම සමග බැඳී ඇත. ප්‍රාචීන වාදයේ නිර්මාණාත්මක වූත් දාර්ශනික වූත් චින්තාවන් සමූහයකි. ප්‍රාචීනවාදය අනුගමනය කිරීමට බටහිර චින්තනය ද නැඹුරුවී ඇති බව වර්තමානයේ පෙනේ. නිදසුනක් ලෙස හර්මන් හෙස ලියූ සෑම නවකතාවකම පාහේ යටි පෙළ සැකසී ඇත්තේ ප්‍රාචීන වාදයෙය. සිද්ධාර්ථ නවකතාව ඉන්දීය බමුණු ආධ්‍යාත්මික ප්‍රබුද්ධත්වය සොයා යන ගමනකි. තවද ප්‍රාචීනවාදී චින්තනය ගුරු කරගත් ශ්‍රේෂ්ඨ ලේඛකයෙකි; ලියෝ තෝල්ස්ටෝයි. නිදසුනක් ලෙස ඔහුගේ පුනර්ජීවනය, ඉලිඩ්ගේ මරණය යන කෘති වලින් ඒ බව පෙනේ. සෙන් බුදුදහම පිළිබඳ යෙදුම් ප්‍රතිචීන නිර්මාණ සම්ප්‍රදායට අනුකූලව සිදු විය (මහේන්ද්‍ර,2010).

 ඊසොප්ගේ උපමා කතා
ග්‍රීක හා ලතින් පාඨාන්තරයන්ගෙන් සිංහලට හා ඉංග්‍රීසි භාෂාවලට පරිවර්තනය වූ ඊසෝප්ගේ උපමා කථා රැසකි. ඉබ්බා සහ හාවාගේ කතාව, කපුටා සහ කේජු කෑල්ල කතාව ලංකාවේ ද ඉතා ජනප්‍රිය උපමා කථා වේ. ඊසොප් (ක්‍රි. පූ. 6 සියවස මැද භාගය) විවිධ අවස්ථාවන් හි උපමා කතා ඔහුගේ අවශ්‍යතාවන්ට නිර්මාණාත්මකව භාවිත කළේය. නිදසුනක් ලෙස මහජන මුදල් වංචා කිරීම පිළිබඳව නරියා සහ ඉත්තෑවාගේ කතාව විද්‍යමාන වන්නේ උපමා කථාවකට ගැලපෙන පරිදි ඇතැම් අවස්ථාවල අවස්ථා මවා ඇත. අවස්ථාව සහ උපමා කථාව දෙකම එකට ඉදිරිපත් කළ අවස්ථා ද වේ. එවන් තවත් නිදසුනකි, ඇපොලෝ දේවස්ථානයෙන් රන් කුසලානයක් සොරකම් කළා යැයි චෝදනා ලත් අවස්ථාවේ රාජාලියා සහ කුරුමිණියා කතාව මගින් ජීවිත දානය ඉල්ලා ආයාචනා කිරීම. ඊසොප්ගේ උපමා කතා තුළ විශේෂ නිර්මාණශීලී උපක්‍රමයක් තිබූ බව පෙනේ. කතා කරන සතුන් හා