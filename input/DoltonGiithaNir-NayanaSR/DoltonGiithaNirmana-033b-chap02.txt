0063 - බඹර කවි

2.1.5. ගේය පද රචනය සහ නිර්මාණාත්මක සන්නිවේදනය සාහිත්‍ය යනු කුමක්ද යන්නට ප්‍රතිචාර දක්වන විලියම් ජේ. ග්‍රේස් (1951) කෘතිය තුළ එක් ප්‍රධාන කරුණක් වශයෙන් පෙන්නුම් කරන්නේ සාහිත්‍ය යන්න ජීවිතය හා සජීවි ලෙස බැඳී පවතින්නක් බවයි. සාහිත්‍ය යනු,
1. Creative work of Art යන අර්ථය දෙන කලාත්මක නිර්මාණ කාර්යයකි. එය කලාකරුවා යනුවෙන් සම්මත පුද්ගලයෙකුගේ චින්තනය, ශාස්ත්‍ර ඥානය හා වෙනත් සාධක පසුබිම් කරගෙන උත්පාදනය වන්නකි. එමගින් අනුභූතියක සැබෑව (Truth of expe- rience) සහ සිතිය යුතු සිතින් උපදවා ගත යුතු සුන්දරත්වය (beauty to be contemplated) යන අර්ථය ලබා දෙන්නකි. තවද මානව අවශ්‍යතාව (human necessity) යනුවෙන් අර්ථ ගන්වා  ඇත. Theory of poetry and Fine art (Newyork;1951)P7 William Grace 
  "ස්වර නා සජ්ඣි ක්‍යා ගාවුං මේ "
  ''ස්වර සංවිධිත භාවයකින් තොරව ගායනයක් නොවෙතියි” 
යන්න භාරතීය සංගීත ඇදුරන්ගේ ප්‍රචලිත මතයකි. මේ මතය හේතු කොට ගෙන ගායනය සුවිශේෂී ධාරාවන් රැසකින් සංයුක්ත ක්‍රියාදාමයක් බවට පත් වේ. එබැවින් ගායනයට සරිලන පද රචනා සෙවීම සංගීත සම්ප්‍රදායේ මූලික ඉගැන්වීමක් විය. ගායනයට සුදුසු පද ගේය පද යනුවෙන් භාවිතයට පැමිණ ඇත්තේ එබැවිනි. ගේය කාර යනු ඒ අනුව ගායනය කරන්නාය. (හපුවලාන, ප්‍රේමවංශ, 1963). ඒ හස්රත් ජයපූර්, ශෛලේන්ද්‍ර වැනි හින්දි ගීත රචකයන් මහත් භක්තියෙන් යුතුව හින්දි ගේය පද රචනා කළහ. නෞෂාද්, එස්.ඩී.බර්මන් වැනි සංගීතඥයෝ මොවුන්ගේ ගේය පද රචනාවලට වඩාත් මුල් තැනක් දුන්හ.
1 ගේය පද රචනාව හැඳින්වීම
සංස්කෘත 'ගේය කාර" යනු ගායන ශිල්පියාට නාමයකි. ඉන්දු ආර්ය භාෂාවන්හි ගේය යන්න ගායනයට ප්‍රකෘති රූපය දෙන යෙදුමකි. ගායකයාට "ගේයකාර්" හින්දු, උර්දු ආදී භාෂාවල සුලබව දක්නට ලැබේ. ගායනය සඳහා විශේෂයෙන් ලියවෙන පද රචනය ගේය ගායනා හෙවත් ගේය පද රචනය යනුවෙන් හෙළ බසට බිඳ ගත හැකිය. මුනිදාස කුමාරතුංගගේ " ගැයුම් පද " යනුවෙන් ස්වකීය "හෙළ මියැසිය " කෘතියෙහි සඳහන් කරයි. එසේම නැවත ගායනා