0145 - බඹර කවි

ලියැවී ඇති ගීත අතර දේශයේ සාරවත් බව, වාසනාව, පුණ්‍යවන්ත භාවය, ආගමික නැඹුරුව, ජාතිකත්වය, වැවයි දාගැබයි යන ආගමික සංකල්පයද වස්තු විෂයක් "සසර වසන තුරු " ගීතයෙහි අන්තර්ගත වේ. එවැනිම වූ වස්තු විෂයක් රැගත් "සූරිය වංගේ යන ගීතය පුතකු මගින් දේශයේ අනාගත අභිමානය නංවාලීම වස්තු විෂය කරග ගත් ගීතයකි. දේශය රැක ගැනීම නැලවිලි ගීයේ සිටම අරමුණු කරවන බව එම ගීතයෙන් පෙන්නුම් කෙරේ. ඉහත ගීතයට ඉතාම සමීප ලෙස දරු නැලවිලි ස්වරූපයක් ද ඇතුළත් "සූරිය වංශයේ" ගීතයෙහි පුතා ඉපදුනු බව දක්වන අතර "පෙම්බර මා පුතණුවනේ" ගීයෙහි සුරලොවින් පුතු පැමිණි බවද දේශයේ සංවර්ධනය අරමුණු කර ගත් ශ්‍රේෂ්ඨ රණවිරුවත් නුඹ විය හැකියැයි යන ආකාරයෙන් ඉහත අර්ථයට ඉතා සමීපව වස්තු විෂයක් යොදා ගත් මෙම ගීතයෙන් ප්‍රකාශ කෙරේ. එසේම දුටුගැමුණු පැරකුම් යන සඳහන් කිරීම රත්නදීප ජන්ම භූමි " ගීයේ එන ආකාරයට උන් හෙලු ප්‍රාණ වායුව බව මෙම ගීතයෙහිත් ගම්‍ය වන බව දැකිය හැකිය.

භා ෂා  භා විතය
නව්‍ය අනුභූතින් රැගෙන එන නිර්මාණ කළ ඩෝල්ටන් අල්විස්ගේ භාෂා විලාසය ද උපමා, රූපක, වක්‍රෝක්ති භාවිතය ද අන් ගීත රචකයන්ට වඩා  වෙනස්ව යොදාගත් අයුරු දැකිය හැකිය. ඔහුගේ භාෂා විලාශය බොහෝ විට ජනශ්‍රැතිය මගින් උත්පාදනය කළ එකක් විය. ඔහුගේ ගීත අතර ගැමි පරිසරයේ භාෂාව භාවිත කිරීම බහුලව සිදු විය. එම භාවිතයන් මගින් ඔහු ගීතයට අපූරු ජීවයක් ගෙන ආ බව දැකිය හැකිය. "මගේ නීල නෙතු සඟලින් " ගීතයේ දී "නළලේ කුංකුම තිලකය ඔබට නේද අමතන්නේ '' මෙහි මනා පරිකල්පන ශක්තියක් විදහාලන බව පෙනේ. එහිම එන " මිදුලේ නිල් බුනීල මල් " යනුවෙන් හෙන්දිරික්කා මල් හඳුන්වා තිබීම ගැමි පරිසරයෙන් ගත් උපමා භාවිතයකි. " ඔබ මට දුන් කවිය උදුරා ගෙන කියවනවා " මෙය ඔහුගේ කවි බසෙහි විචිත්‍ර බව දක්වන ස්ථානයකි.ඔහු විවිධ අත්හදා  බැලීම් කරමින් ගීත ලියා  ඇති බව ද එමගින් භාෂාව වර්ධනීය අවස්ථාවකට ගෙන භාවිත කර ඇති බව ද "චාමර පවන් සලා " යන ගීතයෙන් දැක්වේ. මෙම ගීතයේ ඇත්තේ කාව්‍ය චින්තාවක් පමණි. මෙහි චංචල මනෝ විලේ", සරා ගී නිම් රැල්ලේ වැනි ප්‍රේමණීය යෙදුම් චමත්කාරය ජනනය වන පරිදි