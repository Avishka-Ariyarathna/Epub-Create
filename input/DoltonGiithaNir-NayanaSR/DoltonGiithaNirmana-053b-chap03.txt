0101 - බඹර කවි

ඔබට මතක නෑ- (විශාරද නන්දා මාලනී)
යන ගීත ගණ ශාස්ත්‍රයට අනුව ලියූ ගීත වේ. ගණ ගැන අවබෝධය ද එතුමාට තිබිණ. ජ්‍යෝතිෂය, ගණ පිළිබඳව, ගුප්ත විද්‍යාව ගැන අවබෝධය එතුමාට විය. ප්‍රේම ගීත සහ විරහ ගීත බොහොමයක් ද ඔහුගේ ගීත අතර වේ. ඒ පිළිබඳව ඔහුගේ කාව්‍යමය දෘෂ්ටිය මේ අයුරින් දැක්විය හැකිය. '' ඔබේ නයන නිලුපුල යට, මට මොහොතක් නවතින්නට ඉඩ දෙනවද රන් මැණිකේ'' යන ගීත කොටසේ ද අමරදේව ගායනා කරන " මිරිඟු තලාවෙන් " ගීතයේ "මා සොයනා ම එකම නවා තැන ඔබේ දෑස යට සීතල සෙවණයි." යනුවෙන් ද දක්වා ඇත්තේ දාහය නිවීමට සීතල සෙවණක් පමණක් සේ නො ව එය හිම කුමාරියකගෙන් පැතීම රසය තීව්‍ර කිරීමකි. මෙම අදහසම ලයනල් අල්ගම ගයන " ලවන් විලේ චංචල හසරැල්ලේ '' ගීතයේ පවසා ඇත්තේ " නීල නයන දේදුනු බැම සඟලේ" මො හො තක් නැවතී විඩා නිවාගෙන යනුවෙනි. රෝහණ වීරසිංහ ගයනා කරන "කවදාද සුවඳ සිහින මලේ" ගීතයේ "හිතේ ලිව්ව මහා කවිය කියවන්නම ඉවසිල්ලේ, නයන පහන් කාන්තියේ එළිය දෙන්න " යන යෙදුමෙන් නැවුම් ප්‍රේමයක හැඟුම් විදහා දක්වයි. " කවුරුදෝ අර කවුළුවෙන් " යන ගීතයේ "ඉතින් මට බැහැ ඈත යන්නට ඒ නුවන් රැහැනින් මිදී " යන්නෙන් ඒ රැහැන කෙතරම් සවිමත් ද යන්න දක්වා තිබේ. සොඳුරු සිනහවට ප්‍රේමය සම්බන්ධ කර නිර්මාණය කළ "කවුරුදෝ අර කවුළුවෙන් ' ගීතයේ "ඒ සිනහවෙන් මා වෙළා ගෙන, මා වෙළා ගෙන මට තලන්න ද” යනුවෙන් සිනහවෙන් වැළඳ ගැනීම සුන්දර වූද වේදනාකාරි අත්දැකීමක්ද පළ කරන බව පෙනේ. තවද සිනහව පිළිබඳව " ඔබගේ ලවන් විලේ ඉවුරේ " (ලයනල් අල්ගම) ගයන ගීතයේ "කොහෙදෝ ඈතක නිදා සිටිය සඳ ඔබගේ හසරැලි සෙමෙන් ගෙනාවේ '' යන්න අපූර්ව චිත්ත රූපයක් මවයි. සිනහව ගැන ''අමුතු දසන් '' නන්දා මාලනී සහ වික්ටර් පෙරේරා ගයන ගීතයේ ද "නීල සැඳෑ මද අඳුරේ මට සැක සිතුණා '' යනුවෙන් ඇගේ බිය සැක මුසු ලැජ්ජාව ප්‍රකාශ කර ඇත. ගීතයකින් ප්‍රේමය සිත්තම් කිරීමේ දී ඩෝල්ටන් අල්විස් විවිධ උපක්‍රම උපමා රූපක සහිතව චමත්කාර ලෙස ඉදිරිපත් කර ඇති බව පෙනේ.
  නීල වර්ණ බැම දේදුනු
  දෑල වටින් බලා  සිටින කුංකුම තිලකේ