0075 - බඹර කවි

අරගෙන යනවා '' යන ගීතය සීපදවල ස්වර සංගතීන් ඔස්සේ නිර්මාණය කර ඇත. එසේම "රන්වන් කරල් සැලෙයි " යන ගීතය තුරඟා වන්නමේ නාදමාලාවට අනුව නිර්මාණය කර තිබේ. වික්ටර් රත්නායක ගයන "ආදරයේ උල්පත වූ අම්මා " ගීතය නැලවිලි ගීත නාද මා ලා වට අනුව සකසා ඇත. නන්දා මාලනී ගායනා කරන " අම්මාවරුනේ " ගීතය "දේවතා දුවක් ඇවිදින් කියන්නේ " යන නෙළුම් ගී නාද මා ලා වට අනුව ගායනා  කෙරේ.
එසේම පද්‍ය ප්‍රබන්ධ ආශ්‍රිතව ද විදේශීය ගීත මූලාශ්‍ර කර ගෙන ද නිර්මාණය වූ ගේය පද සිංහල ගීත අතර දැකිය හැකිය. ඩබ්ලිව්. ඩී. අමරදේව ගායනා කරන "සන්නාලියනේ" ගීතය සරෝජිනී නායිදු නම් භාරතීය කිවිඳියගේ පද්‍ය පංතියට අනුව නිර්මාණය කර තිබේ. නන්දා මාලිනී ගායනා කරන "උඩඟු ලියන් ගොතා බඳින '' ගීතය "පුෂ්ප කී අභිලාෂා” පද්‍ය පංතිය ඇසුරින් ගේය පද නිර්මාණය කර ඇත. අද්‍යතන ගීතය බටහිර නාද මාලා සහ සංගීත වාද්‍ය භාණ්ඩ වැඩි වශයෙන් භාවිත කරනු දැකිය හැකිය. රවීන්ද්‍රනාත් ඨාකූර් විවිධ රටවල ජන ගී වලින් ආභාසය ලබා ගීත නිර්මාණය කර තිබේ. නෝ ර්වේ ජාතික ගීය නිර්මාණය කළ එ ද සෝවියට් ද දේශයේ මයිකල් ග්ලිනා ආදීන් ද විවිධ ආභාසය ලබන අපරදිග සංගීත වේදීන්ය. ලාංකීය ගීත සම්ප්‍රදායන් බිහිකිරීමේ දී ජන ගී, ජන නාටක, ශාන්ති කර්ම සහ උතුරු ඉන්දීය ආභාසය ලත් නූර්ති හා දකුණු ඉන්දීය ආභාසය ලත් නාඩගම් සංගීතයත් විවිධ අවස්ථා වල යො දා ගැනීම දැක ගත හැකිය. ඉංග්‍රීසියෙන් classical යන්නට සම්භාව්‍ය රචනා  හැඳින්වීම ද භාරතීය රාගධාරී සංගීතයෙන් ගැඹුරු රසයක් උත්පාදනය වීම ද සංකීර්ණ නිර්මාණ විශේෂයන්  ̈ නව සම්භාව්‍ය ' නිර්මාණ (Neo classical) ලෙසද සැලකිය හැකි බව අමරදේව පවසයි (අමරදේව, 1989: 74).

ගීතයක් සාර්ථකව ඉදිරිපත් කිරීමට නම් තම කටහඬට සුදුසු ගේය පද මාලාවක් තෝරා ගැනීමටත් සුදුසු තනුවක් නිර්මාණය කරවා ගැනීමටත් ගැයුම් පද පෙළෙහි අන්තර්ගත සියුම් භාවයන් වටහාගෙන තනුවෙහි මාධුර්යය කැටිවුණු තැන් සූක්ෂමව වටහාගෙන අර්ථය ප්‍රකට වන පරිදි ගායනා කිරීමේ හැකියාව ද ගායකයන්ගේ ශක්‍යතාවයයි. මෙහිදී සත්තාභ්‍යාසය ද වැදගත් වේ (සෞන්දර්යය කලා විශ්ව විද්‍යාලය, පර්යේෂණාත්මක සඟරාමය ශාස්ත්‍රීය ග්‍රන්ථය,
2009. 28).