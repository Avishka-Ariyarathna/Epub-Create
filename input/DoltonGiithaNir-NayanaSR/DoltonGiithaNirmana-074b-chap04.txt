0141 - බඹර කවි

වා ත්සල්‍යය, සංස්කෘතියට ඇති ඇල්ම සහ ගෞරවය මත ඔහු මෙසේ රචනා කර ඇති බව සඳහන් කළ හැකිය. ”සසර වසන තුරු " ගීතයෙහි " පින් කෙත හෙළ රන් දෙරණේ යළි උපදින්නට හේතු වාසනා වේවා " යන්නෙන් පමණක් ම එම හැඟීම ජනිත කර තිබේ. දර නැලවිල්ලක ස්වරූපයෙන් ඉදිරිපත් කෙරෙන පෙම්බර මා පුතණුවනේ ගීතයෙහි " හෙළ දෙරණට පුතු ආවේ පෙර මහ පින් කළ බැවිනේ" යන කොටසෙහි සහ "රට බාරයි නුඹට පුතේ යනුවෙන් ද අතීත විරුවන් සිහි කරමින් රචනා  කර ඇති අන්දම දේශානුරා ගය විදහා  දක්වයි. "සූරිය වංශේ සිංහල පුතුනේ” ගීතයෙහි ආරම්භයේ දී සූරිය වංශය යනුවෙන් දක්වා ඇත්තේ ඉහළම වංශයෙහි උපන් සිංහල පුතකු බවයි. එහිදී දරු නැලවිලි ස්වරූපයක් නාද මාලාවෙහි ජනිත වුවද දේශාභිමානී ගේය කාව්‍යයක් ලෙස සඳහන් කළ හැකිය.

" උඩඟුලියන් ගොතා බඳින " ගීතය රණවිරුවන් උදෙසා ගැයෙන උපහාරාත්මක ගීයක් ලෙස හැඳින්විය හැකිය. "පුෂ්පයක් කථකයා ලෙස ගෙන රචනා කළ ද රණවිරුවන් දේශය වෙනුවෙන් සටන් කරන බැවින් මෙම ගීතය ද දේශාභිමානී ගීතයක් ලෙස ඉදිරිපත් කළ හැකිය. ලාංකික ගීත කලාව තුළ මුල් යුගයේ සිටම බහුලවම දැකිය හැකි වූ තේමාව ලෙස "ප්‍රේමය” පාදක කරගත් ගීත දැක්විය හැකිය. මෙතුමාගේ ගීත අතර ද ප්‍රේම ගීත වැඩි සංඛ්‍යාවක් ඇති අතර විවිධ වූ ඉසව් ඔස්සේ ප්‍රේමය විග්‍රහ වී ඇති බව එම ගේය පද රචනා විමසීමෙන් පෙනී යයි. එම ගීත අතර "කවුරුදෝ අර කවුළුවෙන් " (ශාන්ති ගීතදේව ගයන), ඔබට මතක නෑ (නන්දා මාලනී ගයන), චාමර පවන් සලා (ආචාර්ය අමරා රණතුංග ගයන), මගේ නීල නෙතු සඟලින් ( ඉන්ද්‍රාණි බෝගොඩ ගයන), නිසංසල රෑ (නන්දා මාලනී ගයන), රන් දහදිය බිංදු බිංදු (ආචාර්ය ඩබ්. ඩී. අමරදේව ගයන) යන ගීත සඳහන් කළ හැකිය. එම ගීත අතර ප්‍රේමයේ විරහව දනවන ගීත කිහිපයක්ම දැකිය හැකිය. ඔබට මතක නෑ ගීතය, චාමර පවන් සලා සහ නිසංසල රෑ යන ගීත එබඳු ගීත වේ. සුමුදු සුව දෙන ගීතය, රන් දහදිය බිංදු බිංදු ගීතය, කවුරුදෝ අර කවුළුවෙන් යන ගීත ප්‍රේමය පිළිබඳව ලියූ අනෙකුත් ගීත වේ. මා තෝරා ගත් ගීත අතර ප්‍රේමයට දෙනු ලබන ප්‍රති පිළිතුරක් සේ රචිත එකම ගීතය වන්නේ " මගේ නීල නෙතු සඟලින්" ගීතයයි.